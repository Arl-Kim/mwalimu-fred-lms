<div class="kusikiliza3">
    <h5>A. KUSIKILIZA NA KUZUNGUMZA</h5>
    <h6>TANZU ZA FASIHI</h6>
    <ul>
        <li>Kuna tanzu mbili kuu za fasihi, na kila utanzu una vipera vyake.</li>
        <li>Fasihi ni kazi inayotumia lugha na ishara kwa ubunifu ili kuwasilisha ujumbe kwa Jamii.</li>
        <li>Fasihi ni sanaa inayotumia lugha kuwasilisha ujumbe unaomhusu binadamu.</li>
        <li>Sanaa ni ufundi wa kuwasilisha fikra na hisia za binadamu kama vile maneno, maandishi, uchoraji, uchongaji, ufinyanzi n.k.</li>
        <li>Fasihi ikisimuliwa hutwa fasihi simulizi : Vipera vyake ni Hadithi, Semi Ushairi Mazungumzo Maigizo n.k</li>
        <li>Fasihi ikiandikwa huitwa fasihi andishi</li>
        <li><strong id="tolight">Fasihi Simulizi</strong>- fasihi ambayo huwasilishwa kwa hadhira kwa njia ya mdomo. Hadhira yake ni wasikilizaji na watazamaji.</li>
        <li><strong id="tolight">Fasihi Andishi</strong> fasihi ambayo huwasilishwa kwa hadhira kwa njia ya maandishi. Hahira yake ni wasomaji</li>

    </ul>
    <h6>Tanzu za Fasihi Simulizi</h6>
    <ul>
        <ol type="a">
            <li><strong id="tolight">Hadithi (Ngano)</strong> - hekaya, mighani, visasili n.k</li>
            <li><strong id="tolight">Nyimbo</strong>-za jandoni, za ndoa, za kazi n.k</li>

            <li><strong id="tolight">Maigizo</strong>- michezo ya kuigiza, ngomezi n.k</li>
            <li><strong id="tolight">Tungo Fupi</strong>-methali, vitendawili n.k</li>

        </ol>
    </ul>

    <h6>Tanzu za Fasihi Simulizi</h6>
    <ul>
        <ol type="a">
            <li><strong id="tolight">Hadithi (Ngano)</strong> - hekaya, mighani, visasili n.k</li>
            <li><strong id="tolight">Nyimbo</strong>-za jandoni, za ndoa, za kazi n.k</li>

            <li><strong id="tolight">Maigizo</strong>- michezo ya kuigiza, ngomezi n.k</li>
            <li><strong id="tolight">Tungo Fupi</strong>-methali, vitendawili n.k</li>
            <li>
            </li>
        </ol>
    </ul>

    <h6>Tanzu za Fasihi Andishi</h6>
    <ul>
        <ol type="a">
            <li><strong id="tolight">Hadithi Fupi</strong>-hadithi isiyokuwa ndefu iliyochapishwa katika mkusanyiko wa hadithi nyingine</li>
            <li><strong id="tolight">Riwaya</strong>-hadithi ndefu iliyochapishwa katika kitabu chake pekee</li>
            <li><strong id="tolight">Tamthilia</strong>- mchezo wa kuigiza uliowekwa kwa maandishi</li>
            <li><strong id="tolight">Ushairi</strong>- mashairi yaliyoandikwa</li>
        </ol>
    </ul>
    <p>Tofauti kuu kati ya fasihi simulizi na fasihi andishi ni kwamba Fasihi Simulizi huwasilishwa kwa njia ya mdomo au matendo ilhali Fasihi Andishi huwasilishwa kwa njia ya maandishi.</p>
    <p>*Tanbihi: Ushairi ni kipera cha nyimbo lakini pia mashairi yanaweza kuwa chini ya Fasihi Andishi, ikiwa yamechapishwa.</p>

    <h6>Sifa za fasihi</h6>
    <h6>Sifa za fasihi andishi</h6>
    <ul>
        <li>Hupitishwa kwa njia ya maandashi</li>
        <li>Ni Mali ya mtu binafsi</li>
        <li>Haiwezi kubadilishwa</li>
        <li>Hutumia mbinu za lugha na mbinu za sanaa</li>
    </ul>
    <h6>Sifa za fasihi simulizi</h6>
    <ul>
        <li>Hupitishwa kwa njia ya mdomo</li>
        <li>Ufanisi wa Sanaa katika fasihi simulizi hutegemea uwezo wa msimulizi au wahusika</li>
        <li>Masimulizi yakeyanaweza kuathiriwa na mazingira,hisia na Hali</li>
        <li>Ni Mali ya Jamii. Hakuna mtu Fulani anayemiliki Sanaa katika fasihi simulizi</li>
        <li>Inaweza kubadilika kutoka kizazi Hadi kizazi,au mazingira mbali mbali kwa sababu hutegemea kumbukumbu ya msimulizi</li>
        <li>Angalabu Huwa na funzo Fulani</li>
    </ul>
    <h6>Tofauti kati ya Fasihi Andishi na Fasihi Simulizi</h6>
    <ul>
        <ol type="a">
            <li>Fasihi simulizi huwasilishwa kwa njia ya mdomo ilhali fasihi andishi huwasilishwa kwa njia ya maandishi.</li>
            <li>Fasihi simulizi huhifadhiwa akilini ilhali fasihi aandishi huhifadhiwa kwa maandishi.</li>
            <li>Fasihi simulizi ni mali ya jamii ilhali fasihi andishi ni mali ya mtu binafsi/mwandishi.</li>
            <li>Fasihi simulizi ina wahusika wa kila aina k.v binadamu, wanyama na ndege, mazimwi na majitu, miungu, mizimu, mashetani na vitu visivyo na uhai k.v. mawe na miti ilhali fasihi andishi ina wahusika binadamu kwa kiasi kikubwa.</li>
            <li>Fasihi simulizi ina tanzu nyingi kuliko fasihi andishi.</li>
            <li>Uwasilishaji wa fasihi simulizi huweza kuandamana na utendaji k.v matumizi ya ishara, nyimbo, makofi, kuimba, kubeba zana katika majigambo n.k ilhali ule wa fasihi andishi hauandamani na utendaji isipokuwa inapowasilishwa mbele ya hadhira.</li>
            <li>Fasihi simulizi huwasilishwa mbele ya hadhira ilhali fasihi andishi si lazima iwasilishwe mbele ya hadhira.</li>
            <li>Fasihi simulizi huwasilishwa mahali maalum k.v jandoni, matangani, arusini, n.k ilhali fasihi andishi haina mahali maalum.</li>
            <li>Fasihi simulizi huandamana na shughuli fulani ya kitamaduni ilhali fasihi andishi haiandamani na shughuli ya kitamaduni.</li>
            <li>Fasihi andishi huhitaji muda kutunga ilhali baadhi ya fasihi simulizi huzuka papo hapo k.m. semi, maigambo.</li>
            <li>Fasihi simulizi ina uwezo mkubwa wa kubadilishwa na fanani anapowasilisha ufaraguzi bali fasihi andishi haibadiliki isipokuwa mwandishi aiandike upya.</li>
            <li>Fasihi simulizi ina historia ndefu kuliko fasihi andishi kwa kuwepo tangu mwanzo wa maisha ya binadamu</li>
            <li>Fasihi simulizi huwasilishwa wakati maalum k.v. usiku, kipindi fulani cha mwaka ilhali andishi haina wakati maalum.</li>
        </ol>
    </ul>

    <h6>Tofauti kati ya hadhira wa Fasihi Simulizi na Fasihi Andishi</h6>
    <ul>
        <ol type="a">
            <li>Hadhira ya fasihi simulizi huweza kuwasiliana moja kwa moja na mwasilishaji ilhali ile ya fasihi simulizi sio lazima iwasiliane na mwandishi.</li>
            <li>Hadhira huchangia katika uwasilishaji wa fasihi simulizi k.v kwa kuimba, kupiga makofi n.k (hadhira tendi/hai) ilhali hadhira ya fasihi andishi haichangii katika uandishi.</li>
            <li>Hadhira ya fasihi simulizi huonana na mwasilishaji ilhali ile ya fasihi andishi si lazima ionane na mwandishi.</li>
            <li>Hadhira ya fasihi simulizi ni kubwa kuliko ile ya fasihi andishi kwani huhusisha hata wasiojua kusoma na kuandika.</li>
            <li>Hadhira ya fasihi simulizi ni hai yaani inajulikana na fanani ilhali ile ya fasihi simulizi si hai yaani haijulikani na mwandishi.</li>
            <li>Hadhira ya fasihi simulizi hainunui kazi ilhali ile ya fasihi andishi hununua kazi.</li>
            <li>Hadhira ya fasihi simulizi yaweza kumiliki kazi ya fanani lakini ile ya fasihi andishi haiwezi kumiliki kazi ya mwandishi.</li>
            <li>Hadhira ya fasihi simulizi huchagua kwa kulenga watu wa rika fulani lakini ile ya fasihi andishi hailengi watu wa rika yoyote.</li>
        </ol>
    </ul>
    <h6>Jinsi Fasihi Simulizi na Andishi Zinavyofanana</h6>
    <ul>
        <ol type="a">

            <li>Zote mbili hushughulikia masuala yanayohusu maisha maisha ya binadamu.</li>
            <li>Zote mbili Huhumia lugha kwa ubunifu kuwasilisha maudhui.</li>
            <li>Zote mbili huwa na vipengele viwili vikuu, maudhui na fani (jumla ya mbinu msanii alizotumia kuwasilisha maudhui).</li>
            <li>Zote mbili majukumu sawa k.v. kuburudisha, kuadilisha, kuhifadhi na kuendeleza utamaduni, n.k. </li>
            <li>Zote mbili zina utendaji-pale tamthilia na riwaya zinapoigizwa.</li>
            <li>Zote mbili huzaliwa, hukua na hufa kutegemea mabadiliko ya wakati.</li>
            <li>Zote mbili huwa na wawasilishaji-fanani k.m. mtambaji/mganaji au manju/yeli katika fasihi simulizi na mwandishi upande wa fasihi andishi.</li>
            <li>Fasihi simulizi imekopa tanzu za fasihi simulizi k.v. methali, mashairi, n.k.</li>
        </ol>
    </ul>
    <h6>Majukumu ya Fasihi Simulizi/Umuhimu wa Kufunza Fasihi Simulizi Katika Shule za Upili</h6>
    <ul>
        <ol type="a">

            <li>Kuburudisha-kustarehesha, kufurahisha, kuchangamsha, kutuliza, kusisimua na kupumbaza akili na kiwiliwili - nyimbo, hadithi, vitendawili</li>
            <li>Kufunza maadili kwa wanajamii kwa kuwahimiza kuiga sifa chanya na kukataa sifa hasi za wahusika.</li>
            <li>Kukuza uwezo wa kufikiri/kudadisi k.m vitendawili na chemshabongo.</li>
            <li>Kufariji k.m mbolezi na methali k.m. ‘Baada ya dhiki faraja’.</li>
            <li>Vipengele vya fasihi simulizi k.v mashairi, nyimbo, nahau, hutumiwa katika uandishi wa fasihi andishi.</li>
            <li>Kuhifadhi historia ya jamii k.m. mighani, visaviini, mapisi, tarihi n.k. g) Kukejeli tabia zinazokiuka matarajio ya jamii k.v soga, methali, n.k.</li>
            <li>Kuendeleza tamaduni za jamii kwani husawiri imani na desturi za jamii. k.v kitendawili ‘Nyumbani mwetu mna papai lililoiva lakini siwezi kulichuma.’ - Mtu hawezi kumwoa dadake.</li>
            <li>Kuunganisha watu pamoja kwa kuwajumuisha pamoja wakati wa ngoma, kuimba, utambaji, n.k.</li>
            <li>Kukuza lugha k.v. misimu inapokita kimatumizi na kujumuishwa katika lugha sanifu.</li>
            <li>Kukuza uwezo wa kutumia lugha kadiri mtu anapoendelea kuwasilisha k.v. hotuba, vitanza ndimi husaidia kuboresha matamshi na kutofautisha maana za maneno.</li>
            <li>Kuza uwezo wa kubuni k.v. malumano ya utani, vitanza, ndimi ngonjera, n.k. </li>
            <li>Kukuza uzalendo kwa kufanya wanajamii kuonea fahari jamii zao na kuiga mashujaa au watu waliotendea jamii makuu.</li>
            <li>Kuonya na kutahadharisha wanajamii dhidi ya tabia hasi k.v. ulafi, uchoyo, n.k.</li>
        </ol>
    </ul>
    <h6>Wahusika katika Fasihi Simulizi</h6>
    <p>Wahusika ni viumbe wa sanaa ambao hutumiwa katika kazi ya fasihi kuwasilisha maswala mbalimbali.</p>
    <ul>
        <li><strong id="tolight">Fanani</strong>-anayetunga na kuwasilisha fasihi simulizi.</li>
        <li><strong id="tolight">Hadhira</strong>-kusikiliza, kutazama, kushiriki wa kuimba, kuuliza maswali, kutegua vitendawili, kupiga makofi, n.k. kuna aina mbili za hadhira:
            <ul>
                <ol type="i">
                    <li>Hadhira tendi/hai</li>
                    <li> Hadhira tuli. </li>
                </ol>
            </ul>
        </li>
        <li><strong id="tolight">Wanyama</strong>-wanaofanya kama binadamu na kuwakilisha sifa kama vile ujanja, ulaghai, tamaa na ujinga na wanaobakia wanyama tu.</li>
        <li><strong id="tolight">Binadamu</strong> Mazimwi na majitu-viumbe vyenye matendo na maumbile ya kutisha kama vile jicho moja, vichwa viwili au zaidi, nusu mtu na nusu myama, wenye tamaa iliyokithiri ya kuweza kumeza kila kitu, kuhifadhi na kutunza binadamu ananyoyapendeza.</li>
        <li><strong id="tolight">Wahusika vitu (visivyo na uhai)</strong> mawe, miti, vijaluba, vibuyu-hutumiwa kuibua imani za kidini.
        </li>
        <li><strong id="tolight">Mizimu</strong>-roho za waliokufa-hutembea, hula na huathiri binadamu.</li>
        <li><strong id="tolight">Miungu</strong>-viumbe vyenye uwezo mkubwa dhidi ya binadamu k.m. katika mighani na visasili.</li>



    </ul>
</div>